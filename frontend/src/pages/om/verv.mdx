---
layout: src/layouts/MarkdownLayout.astro
title: Om verv
---

## Hvor skummelt er det å engasjere seg?

Ikke i det hele tatt! Som nytt styremedlem har du en 4 ukers periode sammen med de gamle styremedlemmene, der du får god opplæring i alle rutiner og oppgaver. Det stilles ingen krav til tidligere erfaring, selv om det kan være en fordel. Det eneste kravet er at du er engasjert i studentmiljøet. Her er det rom for å gjøre feil og utforske nye løsninger på problemer som måtte oppstå. Det er også utrolig lærerikt, moro og verdifullt å ha med seg på CV-en. Engasjer deg!

## Hva kan du stille som?

I BETA har vi et hovedstyre bestående av 9 medlemmer som du kan og bør engasjere deg som:

- **Leder**: BETA sitt ansikt utad mot fakultetet, bedrifter og andre foreninger. Lederen sørger for å samle styret, passe på at linjeforeningen drives på en god måte, og at alle komiteer og interessegrupper samarbeider mot samme mål.
- **Nestleder**: lederens stedfortreder, ansvarlig for referater fra styremøter og linjeforeningens internstruktur. Nestlederen er lederens sparringspartner og har ellers en fri rolle til å delta i de fleste komiteer og interessegrupper for å støtte.
- **Økonomiansvarlig**: har ansvar for BETA sin økonomi. Dette inkluderer å føre regnskap, sette opp budsjett og sørge for betalinger fra bedriftspresentasjoner. Rollen innebærer også samarbeid med komiteene for å sikre økonomisk støtte til arrangementer og prosjekter.
- **PR-ansvarlig**: har ansvar for BETA sin profil på sosiale medier som Instagram, Facebook, Discord og TikTok. Rollen gir deg frihet til å være kreativ med videoer, plakater, poster osv., og til å synliggjøre arrangementer, events og aktiviteter.
- **BetaLAN-leder**: har ansvar for å arrangere UiAs feteste student-LAN hvert semester. Som leder har du overordnet ansvar for å delegere oppgaver til crewet og planlegge hele LAN-et sammen med dem.
- **Eventkom-leder**: har ansvar for å planlegge og gjennomføre sosiale aktiviteter for alle BETA-medlemmene. Ansvaret for de ulike arrangementene fordeles blant komiteens medlemmer, mens Eventkom-lederen sørger for at alt blir organisert på en god måte.
- **Bedkom-leder**: har ansvar for kontakten mellom næringslivet og studentene. Bedkom-lederen fordeler oppgaver i komiteen og leder møter for å arrangere blant annet bedriftspresentasjoner. Rollen gir gode muligheter for å bygge nettverk i næringslivet.
- **BetaDEV-leder**: leder interessegruppen BetaDEV. Rollen handler om å fremme utviklermiljøet på campus og kan innebære å arrangere aktiviteter som ukentlige møter, gamejams, fagkvelder og andre utviklerrelaterte arrangementer.
- **BetaSEC-leder**: leder interessegruppen BetaSEC, med fokus på sikkerhet. BetaSEC-lederen arrangerer CTF-er, workshops, fagkvelder og andre aktiviteter som fremmer interesse for sikkerhet og nettverk.

Alle komiteene og interessegruppene har også en egen nestleder som velges internt, som har stemmerett i hovedstyret når sin leder ikke kan møte opp.
